EPISODI IV
el negre aquell que dintre el cotxe aquell
la va fruir arravatadament
en arribar a brusel les només
i es va tancar amb ell en un hotel

i no sap res de brusel-les no dóna
cap argument cap raó i es capfica
llarga en silenci que no diu: enyora
el negre aquell a dintre el cotxe aquell

i aquell hotel desencolat el llit
de tant d'amor i furiós esperma
com quan recorda el louvre que va veure

sota unes cuixes emigrants piloses
i clogué els ulls de tant de gust i veia
passar el sena el tàmesi i el ródano